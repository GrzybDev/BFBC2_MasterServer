

Entrata in vigore: 16 novembre 2009
 
LEGGI ATTENTAMENTE I SEGUENTI TERMINI E I TERMINI SUPPLEMENTARI. UTILIZZANDO QUALSIASI GIOCO, SERVIZIO O SITO ONLINE DI ELECTRONIC ARTS DICHIARI DI AVER LETTO, COMPRESO E ACCETTATO QUESTI TERMINI.
 
EA rispetta la privacy dei propri utenti, nella consapevolezza dell'importanza della tutela dei loro dati personali. Le informazioni richieste da EA hanno esclusivamente lo scopo di soddisfare le richieste degli utenti e i legittimi scopi professionali dell'azienda. Nessuna comunicazione di marketing sarà inviata senza il consenso degli utenti. Allo stesso modo, le informazioni personali degli utenti non saranno mai condivise con terze parti, a meno che non abbiano accettato la nostra politica sulla privacy e salvo diverse indicazioni da parte degli utenti.


I dati forniti alla creazione di un account EA saranno inviati e archiviati negli Stati Uniti. Creando un account, l'utente acconsentirà all'elaborazione dei propri dati da parte di EA, in ottemperanza a quanto stabilito dalla presente politica sulla privacy, accettando inoltre di rispettare i Termini e le Condizioni di EA.  
LA CREAZIONE DI UN ACCOUNT EA E L’USO DEL SITO WEB E/O DI ALTRI PRODOTTI O SERVIZI ONLINE O PER TELEFONI CELLULARI FORNITI DA EA IMPLICA L’ACCETTAZIONE DELLA POLITICA SULLA PRIVACY ONLINE DI EA. L'ACCETTAZIONE DELLA POLITICA SULLA PRIVACY ONLINE È NECESSARIA PER USUFRUIRE DEI SITI WEB EA, NONCHÉ DEI PRODOTTI E DEI SERVIZI ONLINE O PER TELEFONI CELLULARI FORNITI DA EA. Eventuali modifiche apportate alla politica sulla privacy saranno riportate all’interno del presente documento, pubblicate sulla nostra home page e altrove. In questo modo, gli utenti saranno costantemente aggiornati sulle tipologie di dati da noi acquisiti, le relative modalità di utilizzo e le eventuali possibilità di divulgazione. EA si riserva il diritto di modificare il presente documento in qualsiasi momento; si raccomanda pertanto di consultarlo periodicamente. In caso di modifiche materiali o significative apportate alla presente politica o alle modalità di trattamento dei dati personali dei minori, il genitore/tutore del minore sarà informato a riguardo mediante una notifica via posta elettronica o all'interno della nostra home page. L’uso continuo dei prodotti e servizi online e per telefoni cellulari di EA implica l'accettazione di eventuali modifiche apportate alla Politica sulla Privacy Online.




I. La politica sulla Privacy Online di EA: introduzione


Electronic Arts Inc. e le sue società affiliate (EA) operano nel rispetto del diritto alla privacy dei consumatori, riconoscendo l’importanza della tutela delle informazioni da loro fornite. La presente Politica sulla Privacy Online è stata adottata per illustrare i metodi adottati da EA per l'archiviazione e l'utilizzo delle informazioni, personali e non, fornite dagli utenti all'interno dei propri siti online, durante l'utilizzo dei propri prodotti e/o servizi online (compresi i giochi online) e per telefoni cellulari. La presente politica non si applica alle informazioni fornite online in risposta ad offerte di lavoro. Per ulteriori informazioni, si prega di consultare la Dichiarazione relativa alla tutela dei dati personali, all'interno del sito EA dedicato alle offerte di lavoro (www.jobs.ea.com).


La presente politica si applica ai siti web EA certificati TRUSTe. È possibile consultare un elenco dei siti EA certificati su www.TRUSTe.com. EA è inoltre in possesso di altri domini che fanno capo ai siti web menzionati precedentemente.  L’elenco dei siti web soggetti alla presente politica sarà regolarmente aggiornato in caso di introduzione di nuovi siti. Si ricorda che la presente politica si applica esclusivamente ai siti web gestiti da EA, e non ai siti web gestiti da altre organizzazioni o società collaboratrici.


EA opera conformemente alle norme stabilite dal sistema  EU Safe Harbor, secondo quanto stabilito dal Dipartimento del Commercio degli Stati Uniti in merito all'acquisizione, all’utilizzo e all’archiviazione dei dati provenienti dall’Unione Europea, in ottemperanza alla Direttiva della Commissione Europea sulla protezione dei dati, in vigore dal mese di ottobre del 1998.


II. Certificazione TRUSTe del sito web di EA


EA utilizza mediante regolare licenza i programmi TRUSTe sulla privacy e sulla privacy dei minori. TRUSTe è un’organizzazione indipendente, la cui missione consiste nel consolidamento della fiducia e della sicurezza degli utenti di Internet, attraverso la promozione di pratiche informative corrette. Per dimostrare ai propri utenti il proprio impegno nella tutela della privacy, EA ha accettato di uniformare le proprie pratiche in materia di privacy agli standard TRUSTe.


III. Che cosa sono le informazioni personali? In quali occasioni EA ne fa uso?


EA raccoglie e utilizza le informazioni di natura personale e non dei propri utenti. Ulteriori dettagli sul trattamento delle informazioni personali acquisite da EA sono riportati nella sezione seguente. La Sezione IV è invece dedicata al trattamento delle informazioni non personali.


A. Informazioni personali acquisite da EA


Per informazioni personali si intendono le informazioni che permettono di identificarvi e che possono essere utilizzate per contattarvi sia online che offline. L'acquisizione delle informazioni personali degli utenti online da parte di EA avviene nelle seguenti occasioni:


- iscrizione a concorsi e riscossione dei premi;
- registrazioni e richieste relative alla garanzia;
- richieste di assistenza clienti e/o tecnica;
- messa in contatto con altri giocatori e altre competizioni testa a testa online;
- registrazione per la partecipazione ad un gioco e/o ad un evento correlato;
- iscrizione ad una newsletter, utilizzo del servizio di segnalazione, questionari marketing e campagne promozionali via posta elettronica;
- creazione di un account EA e/o relativo ad altri servizi;
- richiesta di sottoscrizione a prodotti, servizi e/o altro;
- richiesta di servizi da fornitori terzi presenti sul nostro sito; e
- attraverso l’utilizzo dei nostri servizi software, su telefoni cellulari o online, nei casi in cui l'inserimento delle proprie informazioni personali è necessario all'utilizzo e/o alla partecipazione.


Le informazioni raccolte variano a seconda dell’attività in questione; tali informazioni possono includere nome e cognome, indirizzo di posta elettronica, numero di telefono, indirizzo di residenza, data di nascita, numero di telefono cellulare e dati relativi alla propria carta di credito. È possibile che agli utenti EA Mobile sia richiesto il nome del proprio operatore di telefonia, il modello del proprio cellulare e un numero di telefono cellulare valido, allo scopo di fornire loro eventuali informazioni di acquisto direttamente sul telefono cellulare. In tale contesto, il numero di telefono cellulare fornito sarà utilizzato esclusivamente per l’invio di un messaggio di testo contenente un link per scaricare il gioco acquistato, senza essere conservato o utilizzato per altri scopi. In caso di vincita di un premio, l'utente dovrà fornire il proprio numero di previdenza sociale (Social Security Number) o un altro identificativo fiscale. In questo caso, l'informazione fornita sarà esclusivamente utilizzata ai fini della consegna del premio.


B. Informazioni personali fornite a EA da terzi.


1. PlayStation®3


Effettuando la registrazione per giocare con i giochi EA sulla console PlayStation®3, le informazioni dell'account PlayStation®Network dell'utente saranno trasmesse a EA per la creazione di un account EA Online. Per utilizzare i giochi EA online è necessario possedere un account EA Online. La creazione di un account EA implica l’autorizzazione, da parte dell'utente, al trasferimento di parte dei dati del proprio account ad EA. Fra i dati che verranno trasmessi a EA figurano nome e cognome, indirizzo di posta elettronica, ID PlayStation, nazione, lingua e data di nascita. Non sono compresi i dati relativi alla carta di credito o altre informazioni di natura economica.


2. Xbox LIVE


Effettuando la registrazione per giocare con i giochi EA attraverso il servizio Xbox LIVE di Microsoft, Microsoft fornirà le informazioni dell'account Xbox LIVE dell'utente a EA, per la creazione di un account EA Online. Per utilizzare i giochi Xbox LIVE di EA è necessario possedere un account EA Online. La creazione di un account per l’utilizzo dei giochi Xbox LIVE di EA implica l’autorizzazione a Microsoft, da parte dell'utente, al trasferimento dei dati del proprio account utente ad EA. Fra i dati che Microsoft trasmetterà a EA figurano nome e cognome, indirizzo, indirizzo di posta elettronica e data di nascita. Non sono inclusi i dati relativi alla carta di credito o altre informazioni di natura economica.


3. Altre informazioni fornite da terzi


EA raccoglie altre informazioni personali da terzi, legate al funzionamento ed alla distribuzione dei propri prodotti e servizi, oltre a dati relativi ai mercati e di interesse demografico, a complemento dei dati personali forniti direttamente dagli utenti.  Tali informazioni sono utilizzate esclusivamente per scopi pertinenti alla presente politica, come avviene per le altre.


IV. Che cosa sono le informazioni non personali? In quali occasioni EA ne fa uso?


Se isolate, le informazioni non personali non permettono di identificare o contattare un utente. EA raccoglie informazioni non personali relative all’uso dei propri prodotti e servizi online e per telefoni cellulari da parte degli utenti, sia sul proprio sito web che durante l’utilizzo di giochi e software (da PC, telefono cellulare e console di gioco).


A. Quali sono le tipologie di informazioni non personali raccolte da EA?


Durante l’uso dei prodotti e dei servizi online e per telefoni cellulari EA, o dei giochi per PC o console, vengono acquisite informazioni demografiche di natura non personale riguardanti gli utenti, fra cui sesso, codice di avviamento postale, informazioni su computer, hardware, software, piattaforma e media utilizzati, ID del telefono cellulare, ID della console, dati relativi a malfunzionamenti, indirizzo IP (Internet Protocol), indirizzo di rete MAC (Media Access Control) e dati relativi alla connessione. Fra i dati raccolti figurano inoltre informazioni non personali quali la frequenza di utilizzo di una determinata applicazione, statistiche relative all'utilizzo dei giochi ed ai punteggi raggiunti dagli utenti e click path, oltre ad ulteriori dati forniti, ad esempio, rispondendo a sondaggi, selezionando le preferenze all'interno del proprio account e dei propri profili online o attraverso l’acquisto di prodotti. Le informazioni non personali acquisite possono includere informazioni non personali o di natura pubblica fornite da terzi nell’ambito di ricerche di mercato e studi demografici, condotti a complemento dei dati personali forniti direttamente dagli utenti.


B. In che modo EA acquisisce le informazioni non personali?


La raccolta delle informazioni non personali, insieme a quelle personali, avviene in seguito all'inserimento, da parte dell'utente, di tali informazioni, nel contesto di diverse attività svolte online e attraverso il proprio telefono cellulare, fra cui l'acquisto di prodotti e servizi online o via telefono cellulare, la registrazione ad un gioco e la partecipazione ad indagini di marketing. È previsto inoltre l’utilizzo di cookie e di altre tecnologie, per l'acquisizione di informazioni non personali di natura demografica, fornite indirettamente per personalizzare la navigazione dell'utente all'interno dei siti di EA, permettendo inoltre il monitoraggio di pubblicità ed altre attività.


1. Cookie


I cookie sono file di piccole dimensioni scaricati sul proprio browser Internet per controllare le attività all’interno di un sito web. I dati dei cookie possono essere associati alle informazioni personali dell'utente. I cookie sono correlati alle  informazioni riguardanti gli elementi selezionati durante l’acquisto, le  pagine visualizzate o i giochi utilizzati. I dati ottenuti sono utilizzati, ad esempio, per  tenere traccia del carrello dell’utente e assicurarsi che gli annunci pubblicitari visualizzati non siano sempre gli stessi. I cookie sono utilizzati inoltre per proporre ad ogni utente contenuti specifici di interesse e per monitorare l’utilizzo del sito web o dei diversi giochi. Le informazioni raccolte riguardano la frequenza e la durata di utilizzo dei giochi, nonché gli annunci pubblicitari o i link cliccati. Alcuni dei siti di EA si avvalgono di una società esterna per la gestione degli annunci pubblicitari. Gli annunci pubblicitari possono contenere cookie. I cookie ricevuti attraverso banner pubblicitari sono utilizzati dalle società di pubblicità, pertanto EA non ha accesso a tali informazioni. La maggior parte dei browser sono impostati  automaticamente per accettare i cookie quando si visita un sito web. È possibile disattivare i cookie o, in alternativa, impostare la visualizzazione di una notifica di invio dei cookie al browser. Tuttavia, selezionando una di queste opzioni, alcune sezioni dei siti di EA potrebbero non funzionare correttamente. Per ulteriori informazioni riguardanti la disattivazione dei cookie, si prega di visitare il sito web www.support.ea.com. 
I siti di EA dotati di tecnologia Flash utilizzano inoltre cookie flash, conosciuti anche come “oggetti locali condivisi” (LSO, Local Shared Objects). I cookie flash sono file di piccole dimensioni, simili ai normali cookie di un browser, utilizzati per memorizzare le impostazioni personalizzate per la visualizzazione e la navigazione di un sito web. I cookie flash memorizzano esclusivamente dati aggregati. Come i cookie tradizionali, i cookie flash sono rappresentati all’interno del computer come file di piccole dimensioni. È possibile bloccare i cookie flash modificando le proprie preferenze all’interno del Pannello impostazioni della privacy, sul sito web di Macromedia (www.macromedia.com).


Si ricorda che la presente politica sulla privacy riguarda esclusivamente i cookie di EA e non è applicabile all’uso dei cookie da parte di società pubblicitarie.


2. Tecnologia Ad Serving utilizzata da terzi


DoubleClick, la società che gestisce gran parte degli annunci che appaiono sul sito pogo.com, può acquisire informazioni riguardanti le attività online dell’utente, compresi i siti visitati. Altre società pubblicitarie possono raccogliere informazioni analoghe. Per ulteriori informazioni sui servizi DoubleClick o per rifiutare tali servizi, si prega di visitare il sito web di DoubleClick all’indirizzo  http://www.doubleclick.com/us/about_doubleclick/privacy/. Per ulteriori  informazioni riguardo alle prassi di altre grandi società di gestione di  annunci pubblicitari che possono raccogliere informazioni sull’uso del sito da  parte dell’utente, o per rifiutare la visualizzazione di annunci pubblicitari personalizzati, gestita dalle reti pubblicitarie National Advertising Initiative (NAI), si prega di visitare il sito www.networkadvertising.org.


3. Clear GIF


I clear GIF (conosciuti anche come web bug, beacon o tag) sono elementi grafici di piccole dimensioni presenti all’interno di pagine web, documenti su web o messaggi di posta elettronica. I clear GIF  sono invisibili all’utente perché le loro dimensioni sono alquanto ridotte (solo 1 pixel  per 1 pixel) e hanno lo stesso colore dello sfondo della pagina web, del documento su web o del messaggio di posta elettronica. EA non utilizza i clear GIF per l'acquisizione di informazioni personali relative ai propri utenti. Tuttavia, EA può fare uso dei clear GIF per l’acquisizione di informazioni statistiche sull’uso delle proprie pagine  web, o di applicazioni o altri elementi all’interno di una pagina web. Queste informazioni  possono essere associate ad un determinato utente per personalizzarne la navigazione e per effettuare un’analisi statistica della navigazione dell’utente all’interno delle pagine web di EA.


4. File di log Internet


EA conserva inoltre file di log che contengono indirizzi IP. L’indirizzo IP è un indirizzo numerico assegnato al computer dell’utente dal provider di servizi Internet. Generalmente, EA utilizza i file di log allo scopo di monitorare il traffico sui propri siti web, nonché per la risoluzione di eventuali problemi tecnici e per la trasmissione di dati aggregati alle società pubblicitarie. EA può bloccare determinati indirizzi IP o identificativi di console forniti dai produttori di hardware sotto licenza in caso di uso scorretto dei propri siti web da parte di utenti. Quando disponibili, gli indirizzi IP e gli identificativi di console possono essere usati per identificare personalmente l’utente e garantire il rispetto dei Termini di Servizio di EA.


5. Strumenti di analisi ed altre tecnologie


EA si avvale inoltre dei propri strumenti di analisi e di altre tecnologie di analisi per la raccolta di informazioni non personali durante l'uso dei propri prodotti e servizi online e/o dei propri giochi su PC, console e/o telefono cellulare da parte dell’utente. Le informazioni raccolte comprendono dati relativi al sistema hardware o al telefono cellulare (qualora applicabile) dell'utente, ai media, all’utilizzo di Internet e di determinati siti web, oltre a statistiche sulle modalità di utilizzo di giochi e applicazioni, informazioni riguardanti gli acquisti effettuati in passato, indirizzo MAC, ID del telefono cellulare (qualora applicabile) e indirizzo IP.


V. In che modo vengono trattate le informazioni acquisite da EA?


A. Uso delle informazioni acquisite da EA


EA utilizza le informazioni relative agli utenti per soddisfare richieste specifiche, per l'elaborazione degli ordini, l’invio delle conferme di acquisto e per effettuare altre operazioni correlate ad un determinato account. Inoltre, se l’utente acconsente all’invio di aggiornamenti e comunicazioni relativi ai prodotti EA, i dati personali forniti consentiranno ad EA l'invio di messaggi con informazioni su nuovi prodotti, applicazioni, aggiornamenti, offerte speciali, opportunità di upgrade, concorsi e eventi di interesse. È possibile scegliere di non ricevere più tali comunicazioni da EA in qualsiasi momento.


In caso contrario, EA inoltre i dati personali e non personali degli utenti, sia separatamente che congiuntamente, allo scopo di analizzare in maniera approfondita il comportamento e le preferenze dei propri clienti, di risolvere eventuali problemi tecnici, di garantire il rispetto dei propri Termini di Servizio e il corretto funzionamento dei propri prodotti e servizi, oltre alla loro ottimizzazione. I dati non personali sono inoltre utilizzati in associazione ai dati personali, come gli indirizzi di posta elettronica, per l'elaborazione di offerte, pagine web o modalità di gioco personalizzate a seconda delle preferenze o degli interessi dell'utente. EA non invierà all’utente alcuna comunicazione via posta elettronica senza suo previo consenso.


Se un utente sceglie di usufruire del servizio di segnalazione per presentare un prodotto o un sito web EA ad un amico, sarà necessario fornire il nominativo e l'indirizzo di posta elettronica della persona alla quale si desidera segnalare il prodotto o il sito web. La persona interessata riceverà un messaggio di posta elettronica a nome dell'utente, contenente la segnalazione del sito web o del prodotto. Il nominativo e l’indirizzo di posta elettronica della persona interessata saranno conservati per un breve periodo, ed esclusivamente utilizzati per l’invio della segnalazione e per effettuare controlli di ridondanza, in modo da garantire che la persona non riceva più volte lo stesso messaggio. Il nominativo e l’indirizzo di posta elettronica della persona interessata non verranno utilizzati per altri scopi.


La partecipazione a tornei o altri giochi online è subordinata all’accettazione, da parte dell’utente, dell'acquisizione, dell’utilizzo, dell'archiviazione, della trasmissione e della pubblicazione di dati statistici (come punteggi, classifiche e successi) generati dalla partecipazione.


B. Le informazioni personali acquisite da EA sono condivise con terzi?


EA non condivide le informazioni personali raccolte a terzi senza previo consenso dell’utente. Tuttavia, EA può diffondere dati di natura non personale in forma aggregata (non immediatamente riconducibile all’identità degli utenti) a terzi. L’utente può fornire inoltre il proprio consenso alla diffusione dei propri dati personali a società o organizzazioni fornitrici di prodotti o servizi che EA ritiene di interesse per l’utente. Se non si desidera ricevere ulteriori comunicazioni da un partner marketing o da uno sponsor al quale sono stati inoltrati i propri dati personali, è necessario contattare direttamente il partner marketing o lo sponsor in questione.


EA non divulga a terzi alcuna informazione personale riguardante persone con meno di 18 anni di età che abbiano effettuato la registrazione su uno dei propri siti, né divulga o condivide informazioni personali diverse da quelle indicate nella  presente politica, a condizione che, in caso di fusione, acquisizione o nell’improbabile caso di fallimento, la gestione delle informazioni cliente di EA sia trasferita al cessionario o avente causa, indipendentemente dall’età degli utenti.


Periodicamente, EA si avvale di terzi per l’acquisizione di informazioni personali per proprio conto, per l’invio di messaggi di posta elettronica, prodotti, premi o promozioni, per la gestione dei concorsi, l’elaborazione di pagamenti mediante carte di credito, la spedizione di prodotti o per altri servizi correlati ai propri siti. In caso di richiesta di tali servizi, la società appaltatrice può richiedere all’utente di fornire dati quali nominativo, indirizzo, numero di telefono e indirizzo di posta elettronica. EA ha facoltà di avvalersi di appaltatori terzi, come agenzie di credito o aziende operanti nel settore delle ricerche di mercato, allo scopo di integrare le informazioni personali acquisite nell’ambito dei propri studi di marketing e demografici, in modo da poter migliorare costantemente i propri siti e i relativi annunci pubblicitari, offrendo un servizio sempre più mirato alle necessità ed alle preferenze degli utenti. EA associa tali informazioni alle informazioni personali fornite direttamente dagli utenti, per una conoscenza più approfondita di ogni singolo cliente.


In caso di acquisizione e/o accesso diretto alle informazioni personali fornite dagli utenti di EA da parte di appaltatori terzi, questi ultimi sono tenuti al rispetto delle politiche sulla privacy di EA, nonché alla tutela della riservatezza delle informazioni personali raccolte o consultate ai fini del rapporto di collaborazione professionale con EA. L’uso delle informazioni personali dell’utente per qualsiasi altro scopo senza specifico consenso dell'interessato non è consentito a tali appaltatori.


L’utente sarà debitamente informato qualora i propri dati personali siano raccolti da terzi che non siano agenti/fornitori di servizi di EA, in modo che l’utente stesso possa decidere in maniera oculata se fornire o meno i propri dati.


EA si riserva inoltre il diritto di divulgare le informazioni personali acquisite alle autorità giudiziarie o civili competenti, qualora sia ritenuto che la divulgazione di tali informazioni sia necessaria alla tutela dei propri diritti ed al rispetto delle leggi vigenti, o all’osservanza di eventuali ordini o sentenze giudiziarie emesse da enti governativi o dalle autorità competenti, oppure ove si abbia motivo di ritenere necessaria tale divulgazione per evitare danni o interferenze propri diritti, ovvero a beni, operazioni, utenti o altri soggetti che potrebbero subire danni o perdite, oppure per garantire la tutela dei propri diritti, la protezione da eventuali frodi e/o l’osservanza di eventuali procedimenti giudiziari, istanze di tribunale o procedure legali a carico di EA.


VI. Dove sono archiviate le informazioni raccolte?


EA è un’organizzazione di livello mondiale, e la maggior parte dei sistemi informatici dei quali EA si avvale per l'acquisizione, l’archiviazione e l’utilizzo delle informazioni acquisite o ricevute sono situati negli Stati Uniti. In alcuni casi, EA si avvale di centri di archiviazione dati situati in Asia e/o nell'Unione Europea. Le informazioni personali possono essere trasferite, usate, elaborate o conservate da EA negli Stati Uniti e in altri paesi, sia membri che al di fuori dell'Unione Europea, o in Asia. Tali informazioni vengono utilizzate ai fini indicati all'interno della presente Politica sulla Privacy.


VII. In che modo EA tutela la riservatezza delle informazioni personali degli utenti?


La tutela delle informazioni personali degli utenti e dei minori è per noi fondamentale. EA rispetta gli standard di settore generalmente accettati per la tutela delle informazioni personali fornite dagli utenti, sia in fase di trasmissione che in fase di archiviazione. Le informazioni riservate (ad esempio, il numero della propria carta di credito) inserite nei moduli di registrazione o d’ordine vengono crittografate mediante tecnologia SSL (Secure Socket  Layer) a 128 bit. Va però ricordato che nessun metodo di trasmissione via Internet o metodo di archiviazione elettronica è sicuro al 100%.  Di conseguenza, nonostante l’impegno di EA, volto all'utilizzo dei metodi commerciali più affidabili a tutela delle informazioni personali degli utenti, non è possibile garantire la sicurezza assoluta. È possibile rivolgere eventuali quesiti riguardanti la sicurezza del sito web di EA al Responsabile della Politica sulla Privacy per il proprio paese, indicato sul sito privacyadmin.ea.com. In alternativa, se il proprio paese non è incluso nell’elenco, è possibile contattare il Responsabile della Politica sulla Privacy per gli Stati Uniti.


VIII. Revisione e correzione dei propri dati personali, richiesta di cancellazione dalle mailing list e disattivazione del proprio account


È possibile correggere o aggiornare le informazioni del proprio account in qualsiasi  momento, accedendo al sito di EA e alle sezioni “My Account,” “View My Profile” o accedendo al proprio account in altra maniera. Nel caso in cui non sia possibile accedere o si desideri disattivare il proprio (i propri) account, si prega di contattare il Responsabile della Politica sulla Privacy per il proprio paese, indicato sul sito privacyadmin.ea.com. In alternativa, se il proprio paese non è incluso nell’elenco, è possibile contattare il Responsabile della Politica sulla Privacy per gli Stati Uniti. EA è a disposizione per la correzione, l'aggiornamento o l'eliminazione delle informazioni fornite dall'utente, a seconda delle esigenze. Tuttavia, EA può conservare le informazioni fornite dall’utente, avvalendosene per risolvere dispute, far valere i propri accordi con gli utenti e per garantire il rispetto dei requisiti legali e tecnici relativi alla sicurezza, all’integrità ed al funzionamento dei propri siti web.


È possibile che alcune informazioni personali siano acquisite attraverso siti web o servizi EA; in questo caso, non sarà possibile accedere a tali informazioni attraverso il sito web di EA. Le modalità alternative di accesso a tali informazioni sono illustrate all'interno delle condizioni di servizio; in alternativa, è possibile contattare il proprio Responsabile della Politica sulla Privacy locale su privacyadmin.ea.com, che fornirà una risposta entro 30 giorni.


IX. Nota speciale relativa ai minori


EA consiglia ai genitori di supervisionare l’attività online dei propri figli. EA esorta inoltre i genitori a istruire i propri figli in modo che essi non forniscano online informazioni personali quali nome, indirizzo o numero di telefono senza aver prima chiesto il permesso. EA è pienamente consapevole della priorità della tutela delle informazioni personali ottenute da minori. Di conseguenza, all’interno di determinate giurisdizioni, gli utenti minori di 13 anni non potranno fornire nessun tipo di informazione attraverso i siti web di EA.


Qualora, in una di queste giurisdizioni, un utente minore di 13 anni desideri partecipare ad attività online che richiedono o consentono la divulgazione di dati personali, sarà necessario fornire l'indirizzo di posta elettronica di uno dei genitori o del proprio tutore. In questo modo, EA potrà ottenere il consenso del genitore o del tutore alla partecipazione dell'utente minore a tali attività. In altre giurisdizioni, è richiesta una notifica, un permesso scritto o un'autorizzazione verificabile da parte dei genitori o dei tutori di minori di età compresa fra i 13 e i 17 anni.


Alcuni dei siti web di EA sono creati appositamente per l'uso da parte di minori, e consentono all'utente la creazione di un account gratuito attraverso l'inserimento di un nome utente, di una password, della propria data di nascita e dell'indirizzo di posta elettronica di un genitore. In alcune circostanze, è richiesto inoltre l’indirizzo di posta elettronica del minore, necessario in caso di richiesta della password e di altre operazioni di gestione dell'account. In questi casi, sarà inviata una notifica all’indirizzo di posta elettronica del genitore, che potrà così eventualmente decidere di eliminare l'indirizzo di posta elettronica del minore o altre informazioni a suo riguardo. Le iscrizioni alle newsletter sono gestite in maniera analoga.


In alcuni casi, i siti web di EA offrono al genitore la possibilità di aggiornare l'account del proprio figlio, passando ad un account a pagamento, che offre al minore la possibilità di utilizzare un numero maggiore di applicazioni all'interno del sito. Questo servizio permette inoltre al genitore di gestire l’account del minore e creare nuovi account di gioco.


La maggior parte dei siti web di EA consente ai minori di personalizzare il proprio avatar o di creare un personaggio virtuale, che è possibile utilizzare in diverse attività all'interno del sito, fra cui mini-giochi e mondi virtuali. Il minore può inoltre utilizzare alter funzionalità, per segnalare il sito web ad amici, inviare eCard o esprimere la propria opinione sui prodotti e sui servizi EA. Le funzionalità di segnalazione e di invio eCard permettono al minore di segnalare il sito web di EA ad un amico, mediante l'invio di un unico messaggio di posta elettronica. Il nome e/o l'indirizzo di posta elettronica del minore e del destinatario saranno utilizzati esclusivamente per l'invio di un unico messaggio di posta elettronica, ai fini della segnalazione. I dati forniti non saranno conservati o utilizzati per altri scopi; inoltre, l'indirizzo di posta elettronica del minore non sarà visualizzato dal destinatario del messaggio.


È inoltre possibile sottoporre opinioni e commenti a EA attraverso l'apposita sezione o i questionari. In questo caso, l'utente dovrà fornire il proprio indirizzo di posta elettronica e un commento o un'opinione in sintesi. Gli indirizzi di posta elettronica così ottenuti saranno esclusivamente utilizzati per rispondere alla richiesta o al commento del mittente. Se l’utente è minore di 12 anni, l’indirizzo di posta elettronica sarà cancellato immediatamente dopo l’invio della risposta. Le informazioni fornite rispondendo ai questionari sono anonime.



Nelle chat aperte agli utenti minori, gli utenti chattano digitando i propri messaggi all'interno di un forum pubblico. In questi casi, EA utilizza il sistema Safe Chat, che non consente ai minori l'inserimento di dati direttamente riconducibili alla persona, applicando un filtro che permette soltanto la digitazione di vocaboli e frasi accettabili, in modo da bloccare i contenuti offensivi e i tentativi di comunicare dati direttamente riconducibili alla persona ad altri utenti. Safe Chat offre inoltre agli utenti la possibilità di selezionare frasi di uso comune approvate in precedenza. Per garantire una maggiore sicurezza all'interno del sito, le pagine relative al servizio chat offrono la possibilità di segnalare eventuali abusi mediante appositi link.


I genitori hanno la possibilità di eliminare il profilo di un utente registrato in qualsiasi momento, inviando un messaggio di posta elettronica attraverso il sito www.support.ea.com oppure contattando via posta elettronica il Responsabile della Politica sulla Privacy per il proprio paese, indicato sul sito privacyadmin.ea.com. Se il proprio paese non è incluso nell’elenco, è possibile contattare il Responsabile della Politica sulla Privacy per gli Stati Uniti.


Le informazioni acquisite sono tutelate secondo quanto stabilito dalla presente politica (vedi Sezione VII). Eventuali modifiche apportate alle modalità di gestione dei dati personali relativi ai minori saranno comunicate secondo quanto stabilito dalla presente politica.


La partecipazione dei minori ad attività fra cui, ad esempio, concorsi, non è subordinata in nessuna circostanza alla divulgazione, da parte del minore, di informazioni personali ragionevolmente necessarie alla partecipazione a tali attività. Alcuni siti non consentono ai minori la partecipazione a tali attività, indipendentemente dal consenso fornito. Il consenso alla partecipazione a determinate attività, quando fornito, si applica esclusivamente al sito web in questione. Indipendentemente dalla giurisdizione, EA non divulga a terzi i dati personali degli utenti minori di 18 anni iscritti ai propri siti. La divulgazione dei dati personali avviene in ogni caso secondo quanto stabilito dalla presente politica.


Si prega di contattare il Responsabile della Politica sulla Privacy per il proprio paese, indicato sul sito privacyadmin.ea.com o, se il proprio paese non è incluso nell’elenco, di contattare il Responsabile della Politica sulla Privacy per gli Stati Uniti, qualora si ritenga che le informazioni personali relative ad un utente minore acquisite da EA siano inesatte o incomplete, o si desideri eliminare tali informazioni, o si desideri interrompere l’acquisizione o l'utilizzo di tali informazioni da parte di EA. Il Responsabile della Politica sulla Privacy provvederà alla correzione, all'aggiornamento o all'eliminazione delle informazioni relative al minore, secondo quanto richiesto.


X. Informazioni pubbliche (contenuti generati dall’utente, forum online, blog e profili)


È possibile divulgare informazioni personali sotto forma di contenuti generati dall’utente, pubblicati sui siti web EA, o in relazione ai prodotti EA o all’interno delle chat, dei blog, delle bacheche, dei profili utenti pubblici o di forum analoghi all'interno dei siti web di EA. Le informazioni pubblicate all’interno di tali forum sono ritenute pubbliche, pertanto non viene applicata alcuna norma di tutela della privacy o della riservatezza.


Si prega di tenere presente che le informazioni immediatamente riconducibili alla persona fornite nel corso di tali attività pubbliche possono essere lette, raccolte o utilizzate da altri utenti dei forum, anche per l’invio di messaggi indesiderati. EA non si ritiene responsabile riguardo alle informazioni riconducibili alla persona pubblicate dagli utenti all'interno dei forum.


In caso di pubblicazione di un video, un’immagine o una foto su uno dei siti di EA all’interno di una pagina pubblica, tali elementi potranno essere visualizzati, acquisiti, copiati e/o utilizzati da altri utenti senza il proprio consenso. EA non si ritiene responsabile riguardo ai video, alle immagini o alle foto pubblicate all’interno dei propri siti web. Per ulteriori dettagli a riguardo e per indicazioni sulla pubblicazione di contenuti sui siti di EA, si prega di consultare Termini di Servizio di EA all’indirizzo terms.ea.com.


XI. Siti web appartenenti a terzi.


Il sito web di EA può contenere banner pubblicitari o servizi collegati ad altri siti web, fra cui Twitter, Facebook e YouTube. Il fatto che il sito di EA contenga link ad altri siti non implica l'approvazione, l'autorizzazione o la dimostrazione di un rapporto di affiliazione con i terzi gestori di tali siti. Facendo clic su un link ad un sito appartenente a terzi, come ad esempio un link pubblicitario, si accederà a tale sito web, abbandonando il sito web di EA. Non essendo in grado di controllare le attività di terzi, EA non si ritiene responsabile per l'eventuale utilizzo dei dati personali degli utenti da parte di tali terzi. Inoltre, EA non è in grado di garantire il rispetto, da parte di terzi, delle medesime pratiche relative alla privacy ed alla sicurezza adottate da EA. Si invitano pertanto gli utenti a consultare le politiche sulla privacy di ogni fornitore di servizi esterno del quale sceglieranno di avvalersi. Ad esempio, se si sceglie di visitare un sito web appartenente a terzi, il cui link è presente all’interno di un sito web di EA, si raccomanda di consultare la politica sulla privacy del sito web in questione prima di fornire i propri dati personali.


XII. Prodotti offerti in collaborazione con terzi


Gli utenti registrati possono usufruire di ulteriori servizi sul nostro sito (sui nostri siti). Alcuni prodotti e/o servizi disponibili sul nostro sito web sono offerti in collaborazione con terzi; per effettuare la registrazione ed accedere a tali prodotti e/o servizi, potrebbe essere necessario fornire alcuni dati personali. I partner terzi con i quali EA collabora per l'offerta di tali prodotti e/o servizi saranno indicati chiaramente in fase di registrazione. Le informazioni personali degli utenti che desiderano usufruire di tali prodotti e/o servizi saranno inoltrate ai terzi che collaborano alla fornitura dei prodotti e/o servizi; il trattamento delle informazioni personali sarà pertanto regolato dalle politiche e dalle pratiche adottate da questi ultimi. EA non si ritiene responsabile circa le pratiche e le politiche in materia di privacy adottate dai propri collaboratori terzi; pertanto, si consiglia di consultare le pratiche e le politiche in materia di privacy adottate da questi ultimi, prima di fornire informazioni riservate correlate ai prodotti e/o ai servizi forniti. 


XIII. Contatti


In caso di dubbi o domande riguardanti il presente documento, si prega di contattare il Responsabile della Politica sulla Privacy per il proprio paese, all’indirizzo di posta elettronica o ordinaria indicato sul sito privacyadmin.ea.com. In alternativa, se il proprio paese non è incluso nell’elenco, è possibile contattare il Responsabile della Politica sulla Privacy per gli Stati Uniti. Per ulteriori dettagli, è possibile contattare TRUSTe al seguente URL: http://www.truste.org/consumers/watchdog_complaint.php. TRUSTe collaborerà con EA alla risoluzione del problema segnalato. Si ricorda che il programma TRUSTe riguarda esclusivamente le informazioni acquisite attraverso questo sito web, e non riguarda le informazioni acquisite attraverso eventuali applicazioni software scaricate da questo sito web.


Per ulteriori dettagli e per consultare eventuali aggiornamenti della presente Politica sulla Privacy Online, si prega di visitare il sito privacy.ea.com.



XIV. Normativa sulla privacy riservata ai residenti in California, Stati Uniti


Secondo la legge dello Stato della California, i residenti in California che intrattengono rapporti professionali consolidati con Electronic Arts Inc. (EA) o con una delle sue società affiliate hanno facoltà di rifiutare la divulgazione, da parte di EA, delle proprie informazioni personali a terzi  per attività di marketing diretto. Come illustrato in precedenza, la politica di EA prevede la divulgazione delle informazioni personali acquisite online a terzi per attività di marketing diretto soltanto previo consenso degli interessati. È possibile revocare il consenso fornito in tal senso in qualsiasi momento, contattando EA all'indirizzo di posta elettronica privacy_policy@ea.com o contattando il Responsabile della Politica sulla Privacy al seguente indirizzo: Electronic Arts Inc., 209 Redwood Shores Pkwy, Redwood City, CA 94065.


I seguenti Termini d'uso e tutti i Termini supplementari, e le successive modifiche, regolano l'utilizzo da parte tua di qualsiasi gioco, servizio o sito online ("Servizi di EA") offerto da Electronic Arts o da qualunque società sussidiaria o associata (nell'insieme, "EA"). Leggi i Termini supplementari agli indirizzi citati all'inizio di questo documento o riportati in fondo. I Termini supplementari e la Politica sulla privacy di EA sono parte integrante di questi Termini d'uso e sono inclusi come riferimento. Puoi consultare la Politica sulla privacy di EA all'indirizzo privacy.ea.com.
Ti impegni a controllare periodicamente il sito terms.ea.com per ottenere aggiornamenti sulle nuove informazioni e sui termini che regolano l'utilizzo da parte tua dei servizi offerti da EA. EA si riserva il diritto di modificare i Termini d'uso in qualsiasi momento. Le modifiche ai termini dei Servizi di EA già esistenti entreranno in vigore trenta (30) giorni dopo la loro pubblicazione sul sito terms.ea.com. I termini per i nuovi Servizi di EA entrano in vigore non appena vengono pubblicati sul sito terms.ea.com.
      
1. Account EA
Per accedere e utilizzare alcuni Servizi di EA è necessario un Account EA ("Account"). Se hai delle domande sulla registrazione dell'Account, puoi contattarci visitando il sito support.ea.com.
Per creare un Account EA devi disporre di un indirizzo e-mail, fornire le informazioni che ti verranno richieste e avere i requisiti necessari per utilizzare il Servizio di EA al quale ti stai registrando. Alcuni Servizi di EA possono richiedere la creazione di un "nome utente" o di un "profilo". I nomi utente e i profili sono legati al tuo Account. Non puoi usare un nome utente o un profilo già utilizzati da qualcun altro, di natura volgare o offensiva, o che violi in altro modo i Termini d'uso.
Tu sei l'unico responsabile per tutte le attività che avvengono sul tuo Account. Il tuo Account può essere definitivamente sospeso se utilizzato da terzi per svolgere attività che violano i Termini d'uso o che vengono ritenute improprie o illegali. Non rivelare a nessuno la password del tuo Account. EA non ti chiederà mai la tua password, né ti contatterà per conoscere le risposte alle domande di sicurezza per la tua password.
2. Privacy e raccolta dati
Il rispetto della privacy è una delle nostre priorità. Per maggiori informazioni sulla raccolta e sull'uso delle informazioni personali da parte di EA, leggi attentamente la Politica sulla privacy di EA all'indirizzo privacy.ea.com.
Quando ti colleghi ai Servizi di EA è possibile che vengano raccolte informazioni sull'hardware del computer usato per connetterti al Servizio di EA e altri dati relativi all'utilizzo del software EA da parte del computer o dei Servizi di EA. Non raccoglieremo mai alcuna informazione personale sul tuo conto senza aver ricevuto prima la tua autorizzazione, come indicato nella nostra Politica sulla privacy consultabile all'indirizzo privacy.ea.com.
Sei consapevole del fatto che le tue comunicazioni attraverso i Servizi di EA non sono private o riservate e possono essere viste e impiegate da altri accedendo ai Servizi di EA.
3. Contenuti
I "Contenuti" sui Servizi di EA includono software, tecnologia, testo, messaggi sui forum, messaggi di chat, profili, widget, messaggi, collegamenti, e-mail, musica, audio, grafica, foto, video, codice e tutti i materiali audio-video o di altra natura che appaiono e/o provengono dai Servizi di EA, oltre alla realizzazione e all'aspetto dei nostri siti. I contenuti possono essere forniti da te o da terzi, inclusi altri utenti dei Servizi di EA. Tali contenuti non sono controllati, approvati o autorizzati da EA. Ti assumi il rischio totale sulla completezza, l'accuratezza o l'utilità dei Contenuti presenti sui Servizi di EA.
      
EA si riserva il diritto, a propria esclusiva discrezione, di rimuovere i Contenuti ritenuti discutibili per qualunque ragione. Nei limiti massimi concessi dalle leggi vigenti, EA non si assume alcuna responsabilità per i Contenuti generati da terzi o per qualsiasi mancanza o ritardo nel rimuovere tali Contenuti.
Tu sei il solo responsabile dei tuoi Contenuti pubblicati.
4. Diritti sulla proprietà intellettuale
I Contenuti presenti sui Servizi di EA appartengono a EA o ai suoi concessori di licenza di terze parti e sono protetti dalle leggi degli Stati Uniti e da quelle internazionali sul copyright, sul design, sui brevetti e i marchi registrati, dalle convenzioni internazionali e da altre leggi a difesa della proprietà intellettuale e dei diritti di proprietà collegati. Non è permesso copiare o scaricare alcun contenuto dai Servizi di EA, salvo dietro espressa autorizzazione.
      
Ti impegni a non rimuovere, oscurare o alterare le note sul copyright, il brevetto, il marchio registrato o altri diritti di proprietà apposti sui Contenuti. Non puoi vendere, concedere in licenza, distribuire, copiare, modificare, mostrare o eseguire in pubblico, trasmettere, pubblicare, editare, adattare, creare lavori derivanti da, o utilizzare in altre maniere non autorizzate i Contenuti. EA si riserva tutti i diritti sui Contenuti di e concessi in licenza a EA non espressamente garantiti in questi Termini d'uso.
Effettuare copie non autorizzate dei Contenuti presenti sui Servizi di EA potrebbe portare alla chiusura del tuo Account EA (o dei tuoi Account EA), al divieto di utilizzo dei Servizi di EA e a ulteriori provvedimenti legali. I proprietari dei Contenuti possono intraprendere azioni civili o penali nei tuoi confronti per l'uso non autorizzato della proprietà intellettuale. Accetti di sollevare EA da qualsiasi responsabilità legata all'utilizzo illegale o non autorizzato condotto da parte tua o attraverso il tuo Account sui Servizi di EA.
5. Contenuti offerti dalle terze parti sui Servizi di EA
EA rispetta i diritti sulla proprietà intellettuale altrui. Devi essere autorizzato per pubblicare Contenuti ai Servizi di EA. È vietato inviare o pubblicare Contenuti sui Servizi di EA protetti dalle leggi sul copyright, da marchi registrati o da altri diritti sulla proprietà intellettuale, a meno che (i) tu non sia il detentore di tutti questi diritti; o (ii) tu abbia ricevuto il consenso scritto da parte del proprietario (o dei proprietari) di questi diritti per utilizzare i Contenuti per lo scopo indicato. EA può, senza alcun preavviso e a proprio insindacabile giudizio, rimuovere i Contenuti che possono violare i diritti sulla proprietà intellettuale di terzi. In caso di reiterata violazione dei diritti sulla proprietà intellettuale di EA o di terzi, EA può decidere di terminare il tuo Account senza alcun preavviso. In caso di chiusura del tuo Account (o dei tuoi Account), non riceverai alcun rimborso per le eventuali somme anticipate e perderai l'accesso ai diritti e ai beni associati al tuo Account (come punteggi, beni digitali e gettoni).
6. Pubblicare i tuoi Contenuti sui Servizi di EA; concessione di licenza a EA e ad altri
In cambio della possibilità di pubblicare i tuoi Contenuti, inviando un Contenuto a un Servizio di EA garantisci espressamente a EA il diritto non esclusivo, continuo, mondiale, completo e irrevocabile, di citare, ripubblicare, usare, riprodurre, modificare, creare lavori derivanti da, vendere, concedere in licenza, stampare, subautorizzare, distribuire, trasmettere, diffondere e comunicare in altro modo, mostrare ed eseguire pubblicamente il Contenuto, o una sua porzione, in tutte le maniere o forme e tramite qualsiasi mezzo o forum, sia attualmente conosciuto sia creato in seguito, senza alcun preavviso, compenso o riconoscimento di alcun tipo a te o a terzi. Garantisci inoltre a EA tutte le licenze, i permessi e le autorizzazioni per consentire a EA di utilizzare questi Contenuti per tali scopi. Accetti di rinunciare a ogni diritto morale o simile che potresti avere verso questi Contenuti.
Se il Servizio di EA sul quale pubblichi i tuoi Contenuti permette ad altri utenti di accedere e usare tali Contenuti come parte del Servizio di EA, allora concedi anche a tutti gli altri utenti del relativo Servizio di EA il diritto di usare, copiare, modificare, mostrare, eseguire, creare lavori derivanti da, comunicare e distribuire con altri mezzi i tuoi Contenuti su o attraverso il relativo Servizio di EA senza ulteriore preavviso, compenso o riconoscimento nei tuoi confronti.
7. Servizi a pagamento
Per usufruire di alcuni Servizi di EA è necessario disporre di un Account e sottoscrivere un abbonamento a pagamento (oltre a versare eventuali costi aggiuntivi). Per maggiori informazioni sulle sottoscrizioni e sugli altri pagamenti per i servizi specifici visita il sito support.ea.com.
LE SOMME VENGONO ANTICIPATE E NON POSSONO ESSERE RIMBORSATE, COMPLETAMENTE O IN PARTE.
EA si riserva il diritto di modificare le tariffe o i metodi di pagamento in qualsiasi momento.
Optando per un abbonamento periodico (es. mensile) per usufruire di un Servizio di EA, EA ti avviserà di qualsiasi modifica alle tariffe o ai metodi di pagamento con almeno trenta (30) giorni di anticipo, pubblicandole sul Servizio di EA. Ti impegni a consultare il Servizio di EA per ottenere notizia tempestivamente di tali modifiche. L'utilizzo continuato da parte tua del Servizio di EA trenta (30) o più giorni dopo la pubblicazione delle modifiche equivale alla loro accettazione. Se ritieni inaccettabile qualunque modifica, puoi cancellare il tuo abbonamento in qualsiasi momento. EA non rimborserà la somma eventualmente anticipata prima dell'annullamento della sottoscrizione e non distribuirà tale importo su altri abbonamenti. Se l'utilizzo da parte tua dei Servizi di EA è soggetto a tasse sull'uso o sulle vendite, EA può decidere di addebitarti anche questi costi, oltre alla somma prevista per la sottoscrizione e ad altre eventuali. Per maggiori informazioni, visita il sito support.ea.com.
A. Opzioni di pagamento. Puoi versare la somma richiesta utilizzando i metodi di pagamento disponibili per un Servizio di EA in particolare e accettando i termini e le condizioni applicabili a ciascun metodo di pagamento scelto. I metodi di pagamento possono variare a seconda del Servizio di EA. Gli abbonamenti pagati tramite carta di credito si rinnovano automaticamente finché non decidi di cancellarli. L'importo dovuto verrà addebitato da EA sulla tua carta di credito fino alla cancellazione dell'abbonamento. I clienti che utilizzano altri metodi di pagamento possono incorrere in ulteriori costi per l'esecuzione del pagamento e potrebbero non essere in grado di rinnovare automaticamente la propria sottoscrizione. Per maggiori informazioni, visita il sito support.ea.com. Fornendo le informazioni sulla tua carta di credito, o qualsiasi altra informazione di pagamento a EA, dichiari a EA di essere l'intestatario della carta o di qualsiasi altro metodo di pagamento. Ti impegni a notificare tempestivamente a EA qualsiasi modifica al numero della tua carta di credito, alla sua data di scadenza e/o al tuo indirizzo di fatturazione o ad altre informazioni di fatturazione, e ad avvertire per tempo EA se la tua carta dovesse scadere o venire annullata per qualsiasi motivo.
In qualità di proprietario dell'Account, sei il responsabile per tutte le somme addebitate su di esso, incluse le tasse applicabili e tutti gli acquisti effettuati da te o da chiunque altro utilizzi il tuo Account, inclusi i tuoi familiari o i tuoi amici. Ciò significa che, a meno che il tuo Account o le informazioni di pagamento non siano state ottenute in maniera illegale o fraudolenta da terzi non autorizzati espressamente da te, sarai il responsabile per tutte le operazioni e gli acquisti effettuati sul tuo Account.


B. Periodi di prova. Per alcuni Servizi di EA è possibile usufruire di un periodo di prova gratuito. In questo caso, EA inizierà ad addebitare la somma prevista per quel Servizio di EA sul tuo Account al termine del periodo di prova, a meno che questo non venga cancellato prima della sua scadenza. Dovrai comunque sostenere i costi per il provider Internet, il collegamento telefonico, wireless o di altre somme per la connessione in cui potresti incorrere utilizzando i Servizi di EA, anche durante il periodo di prova gratuito. I periodi di prova non sono trasferibili.
C. Somme addebitate da siti e fornitori di terze parti. Possiamo fornire collegamenti ad altri siti. Alcuni di essi potrebbero richiedere il pagamento di ulteriori somme, separate da quelle delle sottoscrizioni o dagli altri eventuali importi che potresti dover versare a EA. Tutte le somme separate e gli obblighi nei quali incorri nei tuoi rapporti con terzi sono di tua responsabilità.
8. Termine degli Account e dei Servizi di EA
EA si riserva il diritto di terminare qualunque Servizio di EA in qualsiasi momento, previa notifica entro il periodo di tempo specificato all'atto della sottoscrizione di quel particolare Servizio di EA, o, nel caso in cui non sia stato specificato alcun lasso di tempo, entro trenta (30) giorni dalla data in cui tale notifica è stata pubblicata sul Servizio di EA a cui fa riferimento.
EA può inoltre terminare il tuo Account (o i tuoi Account), e l'accesso a tutti i relativi diritti, nel caso di violazione di questi Termini d'uso, di utilizzo illegale o improprio del tuo Account, o di utilizzo illegale o improprio dei Servizi di EA, dei prodotti o della proprietà intellettuale di EA. In seguito alla chiusura dell'Account potresti perdere i tuoi nomi utente e i profili. Se hai più di un Account, EA può decidere di terminarli tutti, insieme ai relativi diritti, con effetto immediato o dopo notifica. Riconosci che EA non è tenuta ad avvisarti prima di terminare il tuo Account (o i tuoi Account). Se EA decide di chiudere il tuo Account, non potrai accedere nuovamente a un Servizio di EA senza prima aver ricevuto il permesso di EA. Per partecipare a un Servizio di EA, contatta support.ea.com. EA si riserva il diritto di rifiutare di conservare gli Account per, e fornire Servizi di EA a, qualsiasi individuo. Non puoi permettere alle persone i cui Account sono stati definitivamente sospesi da EA di utilizzare il tuo Account.
Se il tuo Account, o una sottoscrizione a un Servizio di EA a esso associato, viene terminato, non avrai diritto ad alcun risarcimento. Non ti verrà assegnato nessun periodo di tempo da sfruttare online o altri crediti (es. punti in un gioco online), né verranno convertiti in denaro o in altre forme di rimborso, inoltre non potrai più accedere al tuo Account o ai diritti a esso associati o a quel Servizio di EA in particolare (come punti, gettoni o altri beni digitali).
      
9. Cancellazione del tuo Account
Hai il diritto di cancellare il tuo Account o una sottoscrizione a un Servizio di EA in particolare in qualsiasi momento. Se non accetti le condizioni riportate in questi Termini d'uso, l'unica soluzione è non usare i Servizi di EA e cancellare il tuo Account o gli abbonamenti applicabili. Riconosci e accetti che la cancellazione del tuo Account o di una sottoscrizione particolare rappresentano il tuo unico diritto e soluzione in caso di eventuali dispute con EA, incluse quelle legate a, o sorte per: (1) qualunque termine contenuto in questi Termini d'uso o applicazione da parte di EA di questi Termini d'uso; (2) i Contenuti disponibili attraverso i Servizi di EA o qualsiasi modifica ai Contenuti effettuata attraverso i Servizi di EA; (3) la tua capacità di accedere e/o usare i Servizi di EA; o (4) l'entità o il tipo di tariffe, sovrapprezzi, tasse applicabili, metodi di fatturazione, o qualunque modifica ai prezzi, alle tasse applicabili, ai sovrapprezzi o ai metodi di fatturazione per i Servizi di EA.
Per cancellare il tuo Account, contatta il servizio di assistenza clienti di EA all'indirizzo support.ea.com. EA si riserva il diritto di riscuotere gli importi, i sovrapprezzi o i costi risalenti a prima della cancellazione del tuo Account o di una sottoscrizione a un Servizio di EA. Sei inoltre responsabile per qualsiasi somma dovuta a venditori o a fornitori di contenuti di terze parti prima della cancellazione del tuo Account. Prima di poter creare un nuovo Account EA è necessario risolvere ogni controversia relativa ai Servizi di EA e procedere al pagamento degli eventuali arretrati.
10. Regole di condotta
Verrai giudicato colpevole di violazione dei Termini d'uso se:
- Pubblichi, trasmetti, promuovi o distribuisci Contenuti illegali.
- Molesti, minacci, offendi o infastidisci in qualsiasi modo un altro giocatore, ad esempio inviando ripetutamente messaggi non richiesti, eseguendo attacchi personali o rilasciando dichiarazioni su razza, orientamento sessuale, religione, retaggio, eccetera.
- Trasmetti o agevoli la distribuzione di Contenuti dannosi, violenti, offensivi dal punto di vista etico o razziale, volgari, di natura pornografica, diffamatori, trasgressivi, lesivi della privacy o dei diritti pubblici, o ragionevolmente sgradevoli. Non è tollerato l'uso di un linguaggio volgare o offensivo.
- Disturbi lo svolgimento della chat all'interno delle apposite stanze utilizzando un linguaggio volgare, offensivo, premendo continuamente il tasto invio o inserendo immagini grandi in modo che lo schermo scorra troppo velocemente da impedirne di leggere il contenuto, eccedendo nell'uso delle maiuscole (equivale a gridare) nel tentativo di disturbare gli altri utenti, effettuando "spam" o pubblicando testo ripetitivo.
- Ti fingi un'altra persona (incluse celebrità), ti spacci per un dipendente o un rappresentante di EA o cerchi di ingannare gli utenti affermando che rappresenti EA o una delle sue società partner o affiliate.
- Cerchi di ottenere password, informazioni su un account, o altre informazioni private da chiunque altro attraverso i Servizi di EA.
- Invii software o Contenuti non di tua proprietà o per i quali non hai il permesso per distribuirli liberamente.
- Promuovi o incoraggi qualunque attività illegale, inclusa la violazione, la modifica o la distribuzione di software contraffatto.
- Invii file contenenti virus o dati corrotti.
- Invii messaggi di qualsiasi altra natura diversa dalle comunicazioni personali, inclusi messaggi pubblicitari o promozionali, lettere a catena, modelli piramidali o altre attività commerciali.
- Utilizzi in maniera impropria il supporto all'interno del gioco o i pulsanti per inviare reclami, o effettui delle segnalazioni false allo staff di EA.
- Usi o distribuisci software "automatici", "macro" o altri programmi o applicazioni "per imbrogliare".
- Modifichi qualsiasi parte del Servizio di EA senza l'autorizzazione di EA.
- Pubblichi o comunichi informazioni personali su qualsiasi giocatore utilizzando un Servizio di EA.
- Cerchi di interferire, violare o decifrare qualsiasi trasmissione da o verso i server di un Servizio di EA.
- Sfrutti e comunichi dei bug per ottenere un vantaggio sleale in un gioco.
- Cerchi di usare il Software EA su o attraverso qualsiasi servizio non controllato o autorizzato da Electronic Arts.
- Rovini il divertimento degli altri mentre giocano con un Servizio di EA o effettui azioni che interferiscono o aumentano i costi necessari per offrire un Servizio di EA a tutti i suoi utenti.
Certi Servizi di EA possono pubblicare delle regole aggiuntive che si applicano alla tua condotta riguardo l'uso di quei servizi.
Sei inoltre tenuto a rispettare tutte le leggi, le norme e i regolamenti federali, statali e locali che si applicano alle tue attività quando usi i Servizi di EA. EA si riserva il diritto di terminare il tuo Account e di impedirti l'uso di tutti i Servizi di EA qualora il tuo Account venisse usato per condurre un'attività illegale o in caso di violazione di questi Termini d'uso.
Se dovessi imbatterti in un altro utente che sta violando una qualsiasi delle Regole di condotta, ti preghiamo di comunicarlo a EA utilizzando le funzioni "Aiuto" o "Segnala abuso" nel Servizio di EA relativo.
11. Software, utilità e strumenti
I Servizi di EA possono richiedere, o ti consentono, di scaricare software, aggiornamenti o patch per il software, o altre utilità e strumenti da EA o dai suoi concessori di licenza sul tuo computer ("Software EA"). EA ti garantisce una licenza limitata, non esclusiva, per utilizzare il Software EA solamente per lo scopo indicato da EA nel momento in cui il Software EA ti viene reso disponibile. Se oltre al Software EA viene fornito anche un Accordo di licenza per l'utente finale, il tuo utilizzo del Software EA è soggetto ai termini contenuti in tale accordo. Non puoi subautorizzare o chiedere ad altri il pagamento di somme per usare o accedere al Software EA. È vietato tradurre, reingegnerizzare, ricompilare o decompilare, disassemblare o creare opere derivanti dal Software EA. Non puoi modificare il Software EA o utilizzarlo in qualsiasi altra maniera non espressamente autorizzata in forma scritta da EA. Sei consapevole che l'introduzione di varie tecnologie da parte di EA potrebbe non essere uguale su tutte le piattaforme e che le prestazioni del Software EA e dei relativi Servizi di EA potrebbero variare a seconda del tuo computer e di altri componenti.
Di quando in quando, Electronic Arts può fornire degli aggiornamenti o delle modifiche al Software EA necessari per continuare a usare il Software EA e i Servizi di EA.
12. Leggi per il controllo sull'esportazione
Il Software EA può essere soggetto ai controlli sull'esportazione degli Stati Uniti e di altre giurisdizioni. Scaricando il Software EA da EA, dichiari di non trovarti in un paese verso il quale è in atto un embargo merci da parte degli Stati Uniti, della Comunità Europea o di altre giurisdizioni, e di non esportare il Software EA a terzi residenti in uno di questi paesi.
         
Ti impegni a rispettare le leggi degli Stati Uniti e ogni altra norma applicabile sulle esportazioni e di non trasferire, elettronicamente o in altra maniera, qualsiasi Contenuto o Software EA soggetto alle restrizioni imposte da tali leggi in un paese vietato, senza prima aver ottenuto, e rispettato, l'autorizzazione necessaria da parte del governo. Ti impegni inoltre a non inviare ai Servizi di EA dati o software che non possono essere esportati senza aver ottenuto prima l'autorizzazione scritta del governo, inclusi, ma non solo, certi tipi di software di codificazione. Le assicurazioni e gli impegni riportati in questa sezione resteranno in vigore anche dopo il termine del presente accordo.
13. Aggiornamenti ai Servizi di EA
IMPORTANTE: EA PUÒ RITENERE NECESSARIO EFFETTUARE DEGLI AGGIORNAMENTI O AZZERARE CERTI PARAMETRI PER BILANCIARE L'ESPERIENZA DI GIOCO E L'UTILIZZO DEI SERVIZI DI EA. QUESTI AGGIORNAMENTI, O "AZZERAMENTI", POSSONO CAUSARE DEI CONTRATTEMPI ALL'INTERNO DEL MONDO DI GIOCO DEL TITOLO IN QUESTIONE E POTREBBERO INFLUIRE SUI PERSONAGGI, SULLE PARTITE, SUI GRUPPI O SU ALTRI DIRITTI SOTTO IL TUO CONTROLLO. EA SI RISERVA IL DIRITTO DI EFFETTUARE QUESTI AGGIORNAMENTI E NON POTRÀ ESSERE RITENUTA REPONSABILE PER QUESTE MODIFICHE.
14. Limitazione di garanzia e di responsabilità
NEI LIMITI MASSIMI CONSENTITI DALLE LEGGI APPLICABILI, ACCETTI IL FATTO CHE L'UTILIZZO DEI SERVIZI DI EA, DEL SOFTWARE EA E DI INTERNET È A TUO COMPLETO RISCHIO. I SERVIZI DI EA, IL SOFTWARE EA, I PRODOTTI EA E I SERVIZI E I PRODOTTI OFFERTI DA TERZI VENGONO FORNITI "COSÌ COME SONO" E "IN BASE ALLA DISPONIBILITÀ" PER IL TUO UTILIZZO, SENZA GARANZIE DI ALCUN TIPO, SIA ESPLICITE SIA IMPLICITE, A MENO CHE TALI GARANZIE NON SIANO ESCLUDIBILI PER LEGGE. EA FORNISCE I SERVIZI DI EA SU UNA RAGIONEVOLE BASE COMMERCIALE E NON GARANTISCE CHE POTRAI ACCEDERVI O USARLI IN QUALSIASI MOMENTO O DA QUALSIASI LOCALITÀ, O CHE EA PRENDERÀ PROVVEDIMENTI PER ADEGUARE LA CAPACITÀ DEI SERVIZI DI EA NEL COMPLESSO O IN UN'AREA GEOGRAFICA SPECIFICA.
NEI LIMITI MASSIMI CONSENTITI DALLE LEGGI APPLICABILI, SEI CONSAPEVOLE CHE LA TUA UNICA SOLUZIONE PER RISOLVERE OGNI DISPUTA CON EA O CON I SUOI CONCESSORI DI LICENZA CONSISTE NELL'INTERROMPERE L'USO DEI SERVIZI DI EA E DI CANCELLARE IL TUO ACCOUNT EA. ACCETTI IL FATTO CHE EA, I SUOI CONCESSORI DI LICENZA E I SUOI AFFILIATI NON POSSONO ESSERE RITENUTI RESPONSABILI PER QUALSIASI AZIONE O MANCATO INTERVENTO DA PARTE LORO O DI QUALSIASI ALTRA PERSONA RIGUARDO LA CONDOTTA, LE COMUNICAZIONI O I CONTENUTI SUI SERVIZI DI EA O L'UTILIZZO DEL SOFTWARE EA. IN NESSUN CASO LA RESPONSABILITÀ DI EA, DEI SUOI CONCESSORI DI LICENZA, DEI SUOI AFFILIATI, DEI DIPENDENTI, DEI RAPPRESENTANTI O DEI DIRETTORI (NELL'INSIEME "AFFILIATI EA") NEI TUOI CONFRONTI PUÒ SUPERARE LA SOMMA DA TE PAGATA PER USUFRUIRE DEI SERVIZI DI EA. IN NESSUN CASO EA O GLI AFFILIATI EA POTRANNO ESSERE RITENUTI RESPONSABILI PER DANNI ACCIDENTALI O INDIRETTI DOVUTI ALL'UTILIZZO DEI SERVIZI DI EA, DEL SOFTWARE EA, DI INTERNET O PER QUALSIASI ALTRO RECLAMO DERIVANTE IN QUALUNQUE MODO DAL TUO UTILIZZO DEI SERVIZI O DEGLI ACCOUNT EA. DATO CHE ALCUNI STATI O GIURISDIZIONI NON CONSENTONO L'ESCLUSIONE O LA LIMITAZIONE DI RESPONSABILITÀ PER I DANNI ACCIDENTALI O INDIRETTI, IN TALI STATI O GIURISDIZIONI LA RESPONSABILITÀ DA PARTE DI EA E DEGLI AFFILIATI EA SARÀ LIMITATA NEI LIMITI MASSIMI CONCESSI DALLA LEGGE. EA NON APPROVA, NÉ AUTORIZZA O GARANTISCE ALCUN PRODOTTO O SERVIZIO DI TERZI OFFERTO ATTRAVERSO EA E NON INTERVERRÀ, NÉ POTRÀ ESSERE RITENUTA IN ALCUN MODO RESPONSABILE, SUL CONTROLLO DI QUALUNQUE TRANSAZIONE FRA TE E I FORNITORI DI PRODOTTI E SERVIZI DI TERZE PARTI.
Indipendentemente da quanto riportato in precedenza, nulla di ciò che è contenuto in questi Termini d'uso limita la responsabilità di EA nei tuoi confronti in caso di dichiarazioni fraudolente, morte o danni personali causati da negligenza di EA, o qualsiasi altro tipo di responsabilità entro i limiti nei quali non può essere esclusa o limitata dalle leggi applicabili.
15. Risarcimento
Su richiesta di EA, accetti di difendere, risarcire e sollevare EA e i suoi affiliati, dipendenti, contraenti, rappresentanti, direttori, venditori e fornitori di contenuti da ogni responsabilità, reclami e spese, incluse le parcelle degli avvocati, derivanti dalla violazione di questi Termini d'uso per la quale sei responsabile o legata alla distribuzione da parte tua di qualsiasi Contenuto su o attraverso i Servizi di EA. Senza limitare in alcun modo quanto espresso in generale poc'anzi, accetti di risarcire e sollevare EA da ogni responsabilità per qualsiasi uso improprio o illegale del tuo Account, incluso l'uso improprio o illegale del tuo Account da parte di terzi autorizzati da te. Sei consapevole che verrai ritenuto personalmente responsabile del tuo utilizzo dei Servizi di EA e per tutte le tue comunicazioni e attività attraverso i Servizi di EA, inclusi i Contenuti da te pubblicati, e che sarai tenuto a risarcire e a sollevare da ogni responsabilità EA, i suoi affiliati, dipendenti, rappresentanti e direttori per i danni derivanti dalla tua condotta sui Servizi di EA, incluso qualsiasi Contenuto da te pubblicato.
      
EA si riserva il diritto, a proprie spese, di assumere la difesa esclusiva e il controllo di qualsiasi questione altrimenti soggetta a risarcimento da parte tua. In quel caso, non avrai ulteriori obblighi di risarcire EA riguardo quella faccenda specifica. Questa sezione resterà valida anche dopo il termine di questo accordo.
16. Collegamenti a siti di terze parti
I Servizi di EA possono includere collegamenti a siti gestiti da terze parti, inclusi inserzionisti e altri fornitori di contenuti. Questi siti possono raccogliere i dati o chiederti informazioni personali. EA non controlla tali siti e non può essere ritenuta responsabile per i loro contenuti, per la politica sulla privacy o per la raccolta, l'uso o la divulgazione di qualsiasi informazione che questi siti potrebbero raccogliere.
17. Termini generali
a. Risarcimenti. Sei consapevole che questi Termini d'uso non ti conferiscono alcun diritto o risarcimento su qualsiasi persona oltre alle parti citate in questo documento. Accetti inoltre che questi Termini d'uso, la Politica sulla privacy di EA e i Termini supplementari qui inclusi, fra cui l'applicazione da parte di EA di queste politiche, non ti assegnano alcun diritto o risarcimento su qualunque persona.
b. Applicabilità. Se una parte qualsiasi di questi Termini d'uso dovesse essere ritenuta non valida o inapplicabile, tale porzione verrà interpretata in base alle leggi applicabili per riflettere il più possibile le intenzioni originali di EA, mentre le clausole rimanenti rimarranno invariate.
c. Rinuncia. Il mancato esercizio o la mancata applicazione di qualunque diritto o clausola contenuta in questi Termini d'uso da parte di EA non costituisce una rinuncia a tale diritto o clausola, salvo diversamente dichiarato in un documento scritto firmato da EA.
      
d. Foro competente. Se risiedi in uno stato membro della Comunità Europea: (i) questi Termini d'uso e il tuo Account (o i tuoi Account) sono governati dalle leggi inglesi, escluse quelle internazionali; e (ii) accetti che il foro esclusivo competente per risolvere eventuali controversie con EA o relative in qualunque modo al tuo Account o all'utilizzo da parte tua dei Servizi di EA è rappresentato dai tribunali inglesi. Acconsenti inoltre all'esercizio della giurisdizione personale nei tribunali inglesi per ognuna di queste controversie, incluse quelle che coinvolgono EA o i suoi affiliati, sussidiari, dipendenti, contraenti, rappresentanti, direttori, fornitori di servizi e di contenuti.


Se risiedi altrove: (i) questi Termini d'uso e il tuo Account (o i tuoi Account) sono governati dalle leggi dello stato della California, escluse quelle internazionali; e (ii) accetti che il foro esclusivo competente per risolvere eventuali controversie con EA o relative in qualunque modo al tuo Account o all'utilizzo da parte tua dei Servizi di EA è rappresentato dai tribunali federali e statali del Distretto Settentrionale della California. Acconsenti inoltre all'esercizio della giurisdizione personale in questi tribunali per ognuna di queste controversie, incluse quelle che coinvolgono EA o i suoi affiliati, sussidiari, dipendenti, contraenti, rappresentanti, direttori, fornitori di servizi e di contenuti.
Come riportato sopra, la tua condotta può essere soggetta anche ad altre leggi locali, statali, nazionali e internazionali.


18. Accordo completo
I Termini d'uso (inclusi la Politica sulla privacy di EA e altri Termini supplementari qui allegati per riferimento) e ogni norma o istruzione pubblicata riguardante un gioco, un'attività, una competizione o un concorso particolare costituiscono l'accordo completo fra te e EA riguardo i tuoi diritti e i tuoi obblighi nell'utilizzo dei Servizi di EA. In caso di conflitto fra i Termini d'uso e qualunque altra regola o istruzione pubblicata su un Servizio di EA, EA provvederà a risolverlo a propria discrezione.
Aggiungi il sito terms.ea.com all'elenco dei tuoi preferiti e visitalo regolarmente per essere informato sugli aggiornamenti ai Termini d'uso di EA.


TERMINI SUPPLEMENTARI
Termini e condizioni aggiuntivi per Servizi di EA specifici
Certi Servizi di EA possono richiedere la lettura e l'accettazione da parte tua di termini e condizioni specifiche per quel Servizio di EA. Tali condizioni, insieme a questi Termini d'uso, stabiliscono i tuoi diritti per usare quel particolare Servizio di EA. Eventuali incoerenze fra i termini specifici e questi verranno risolte a discrezione di EA.
Beta test
EA può contattarti, a propria discrezione, per provare e valutare uno o più giochi, aspetti dei giochi o le caratteristiche online prima dell'uscita commerciale, allo scopo di individuare eventuali problemi. Ti verrà chiesto di fornire a EA (e solo a EA) determinati commenti e suggerimenti riguardo la tua esperienza durante la prova e un giudizio sul gioco (o sui giochi) o sulle caratteristiche del sito. Questa procedura prende il nome di "Beta test". PRIMA di essere scelto come "Tester" e di ricevere il software, o la possibilità di accedervi, devi firmare e rispedire a EA un accordo di non divulgazione sul software non ancora pubblicato ("Accordo di non divulgazione") per ciascun Beta test specifico. La tua partecipazione come Tester è soggetta all'Accordo di non divulgazione e ai seguenti termini e condizioni.
In relazione al Beta test, EA può fornirti, su base temporanea, una copia provvisoria del gioco o l'accesso a una funzione sul sito di EA. Sei consapevole che tale copia provvisoria e tutti gli altri materiali che ti vengono forniti sono riservati o appartengono a EA. Come condizione per prendere parte al Beta test ti impegni a (i) non copiare o riprodurre la copia provvisoria e le informazioni riservate e proprietarie, (ii) salvaguardare la copia provvisoria e le informazioni segrete e proprietarie e impedire l'accesso non autorizzato, la riproduzione, la diffusione e/o l'uso non autorizzato della copia provvisoria e delle informazioni riservate e proprietarie e (iii) rispettare tutti i termini e le condizioni dell'Accordo di non divulgazione.
Eseguirai il test personalmente senza fornire ad altri l'accesso ai materiali provvisori. Sei consapevole che la violazione degli obblighi citati in precedenza causeranno un danno irreparabile a EA, la quale si riserva il diritto di tutelare i propri interessi attraverso un risarcimento ritenuto equo (oltre ad altri tipi di risarcimenti disponibili) senza alcun vincolo, per prevenire la violazione o il pericolo di violazione dei tuoi obblighi. Il tuo impegno a mantenere i giochi beta riservati continuerà fino a quando EA non distribuirà pubblicamente ciascuno dei prodotti e dei contenuti che stai testando, o finché questi non verranno resi pubblici in altra maniera per motivi non imputabili a te.
      
Su richiesta, accetti di restituire immediatamente a EA tutte le copie della versione provvisoria e tutte le informazioni riservate o proprietarie che ti sono state fornite da EA.
      
In qualità di Tester, vieni invitato a provare le versioni beta dei giochi con il solo scopo di valutarli e individuarne gli errori. Nulla di quanto contenuto in queste direttive di condotta, o su questo sito, potrà essere utilizzato per assegnarti qualsiasi diritto o privilegio di alcun tipo rispetto ai giochi beta o ai contenuti che trovi al loro interno. Le versioni beta sono fornite per il test "così come sono" e "in base alla disponibilità" e non ti è concessa alcuna garanzia, implicita o esplicita.
Durante la prova delle versioni beta di alcuni giochi, puoi accumulare tesori, punti esperienza, equipaggiamento, o altri indicatori di valore o di stato. Questi dati potrebbero essere cancellati in qualsiasi momento durante la procedura di test e azzerati quando un gioco in particolare termina la fase di testing. In questo caso, tutti i dati e i progressi verranno cancellati e ciascun giocatore tornerà allo stato iniziale.
Selezionando il pulsante "Gioca" per avviare la versione beta di un gioco, accetti quanto segue: (i) provare le versioni beta dei giochi è a tuo rischio e sei consapevole che i giochi potrebbero includere bug noti o sconosciuti; (ii) qualsiasi indicatore di valore o di stato che ottieni attraverso il gioco può essere cancellato in qualsiasi momento; (iii) EA non ha alcun obbligo di rendere questi giochi disponibili gratuitamente per qualsiasi periodo di tempo, né di renderli disponibili a tutti; (iv) questi giochi saranno disponibili solo su abbonamento una volta conclusa la procedura di Beta test o in qualsiasi momento in futuro; (v) i Termini d'uso di EA si applicano all'utilizzo dei giochi da parte tua durante la fase di test; (vi) nel caso di un Beta test a numero chiuso, ti impegni a tenere segrete tutte le informazioni sulle versioni beta dei giochi, come indicato sopra, e a non divulgarle a terzi.
      
Gli account per i Beta test non sono trasferibili in nessuna circostanza.
TERMINI DI UTILIZZO DI XBOX LIVE®
I Termini di Utilizzo di Xbox LIVE® continuano ad applicarsi nella loro interezza e regolano la tua condotta durante l'accesso ai Servizi di EA attraverso Xbox LIVE®. Nel caso in cui i Termini di Utilizzo di Xbox LIVE® entrino in conflitto con i Termini d'uso di EA, verranno applicati i primi. EA è responsabile solamente per le operazioni e i contenuti dei Servizi di EA. Microsoft può raccogliere e usare informazioni sul tuo conto e sull'utilizzo da parte tua di Xbox LIVE® quando accedi ai Servizi di EA tramite Xbox LIVE®. L'utilizzo e la raccolta di queste informazioni da parte di Microsoft è regolato dalla Dichiarazione sulla Privacy di Xbox LIVE® (consultabile sul sito xbox.com o chiamando il numero 1-800-4MY-XBOX). ACCEDENDO AI SERVIZI DI EA ATTRAVERSO XBOX LIVE®, ACCETTI CHE MICROSOFT NON POTRÀ ESSERE RITENUTA IN ALCUN MODO RESPONSABILE PER QUALUNQUE DANNO CHE POTREBBE VERIFICARSI DURANTE L'ACCESSO AI SERVIZI DI EA ATTRAVERSO IL SERVIZIO XBOX LIVE®. RINUNCI DUNQUE A QUALUNQUE CAUSA E RECLAMO CHE POTRESTI PRESENTARE NEI CONFRONTI DI MICROSOFT IN SEGUITO AI DANNI DI CUI SOPRA O PER L'UTILIZZO DA PARTE TUA DEI SERVIZI DI EA. EA è responsabile solamente di fornire il supporto a tutti i clienti e della fatturazione per i servizi ottenuti tramite i Servizi di EA.
SERVIZIO ONLINE DI EA PER IL SISTEMA DI INTRATTENIMENTO DIGITALE PlayStation®2
- Dichiarazione di Sony Computer Entertainment (Nord America)
"DNAS"
Questo software utilizza il "DNAS" (Dynamic Network Authentication System), un sistema di autenticazione proprietario creato da Sony Computer Entertainment Inc. ("SCEI"). Il "DNAS" recupera informazioni sull'hardware e sul software dell'utente per l'autenticazione, la protezione dalla copia, il blocco dell'account, la gestione del sistema, delle regole, del gioco e per altri compiti. Le informazioni raccolte non permettono di risalire all'utente e non verranno condivise con altre società al di fuori di SCE.
UN PRODUTTORE PUÒ COMBINARE QUESTI DATI CON ALTRI PRESI DAI PROPRI ARCHIVI NEL CASO IN CUI L'UTENTE FORNISCA INFORMAZIONI PERSONALI CHE PERMETTANO DI RISALIRE A LUI. PRIMA DI FORNIRE QUALSIASI INFORMAZIONE PERSONALE A UN PRODUTTORE, ASSICURATI DI LEGGERE LA SUA POLITICA SULLA PRIVACY E I TERMINI E LE CONDIZIONI D'UTILIZZO. NON FORNIRE INFORMAZIONI PERSONALI A UN PRODUTTORE, SE NON DOPO AVER ACCETTATO LE LORO CONDIZIONI D'UTILIZZO E I TERMINI DELLA LORO POLITICA SULLA PRIVACY.
SCEI, Sony Computer Entertainment America ("SCEA") e i loro affiliati non garantiscono la continua operatività dei server "DNAS". SCEA non è responsabile per eventuali ritardi nella risposta o malfunzionamenti dei server "DNAS". Se, durante il login, ricevi un messaggio di errore per l'autenticazione "DNAS", contatta il Servizio Assistenza Clienti di SCEA al numero 1-866-466-5333. Per ulteriori informazioni riguardo al "DNAS", visita il sito www.us.PlayStation.com/DNAS. Nell'evenienza di un'incompatibilità di sistema o inoperabilità con il "DNAS", l'unica responsabilità di SCEI, SCEA e dei loro affiliati sarà limitata alla riparazione o alla sostituzione del software di gioco, della console o delle periferiche difettose, secondo la discrezione di SCEA. SCEA, la società madre, gli affiliati e i Produttori su licenza non sono responsabili per eventuali ritardi o malfunzionamenti del sistema, dell'autenticazione o per blocchi del sistema che potrebbero avere ripercussioni sul gioco online o sull'accesso alla rete.
- Dichiarazione di Sony Computer Entertainment (Europa)
Questo software utilizza il "DNAS" (Dynamic Network Authentication System), un sistema di autenticazione proprietario creato da Sony Computer Entertainment Inc. ("SCEI"). Il "DNAS" recupera informazioni sull'hardware e sul software dell'utente per l'autenticazione, la protezione dalla copia, il blocco dell'account, la gestione del sistema, delle regole, del gioco e per altri compiti. SCEI, Sony Computer Entertainment Europe ("SCEE") e i loro affiliati non garantiscono la continua operatività dei server "DNAS". SCEE non è responsabile per eventuali ritardi nella risposta o malfunzionamenti dei server "DNAS". Se, durante il login, ricevi un messaggio di errore per l'autenticazione "DNAS", contatta il Servizio Assistenza Clienti PlayStation locale usando il numero che trovi nel manuale del software. Per ulteriori informazioni riguardo al "DNAS", visita PlayStation.com. Nell'evenienza di un'incompatibilità di sistema o inoperabilità con il "DNAS", l'unica responsabilità di SCEI, SCEE e dei loro affiliati sarà limitata alla riparazione o alla sostituzione del software di gioco, della console o delle periferiche difettose, secondo la discrezione di SCEE. SCEE, la società madre, gli affiliati e i Produttori su licenza non sono responsabili per eventuali ritardi o malfunzionamenti del sistema, dell'autenticazione o per blocchi del sistema che potrebbero avere ripercussioni sul gioco online o sull'accesso alla rete.
 
- Dichiarazione di Sony Computer Entertainment (Giappone) per la Politica sulla privacy e la Rete
Questo software usa il Network Authentication System (Sistema di Autenticazione di Rete). Esso permette di recuperare informazioni sull'hardware e sul software dell'utente per l'autenticazione, la protezione dalla copia, il blocco dell'account, la gestione del sistema, delle regole, del gioco e per altri compiti. Le informazioni raccolte non permettono di risalire all'utente.
Electronic Arts può combinare questi dati con altri presi dai propri archivi nel caso in cui l'utente fornisca informazioni personali che permettano di risalire a lui. Prima di fornire qualsiasi informazione personale a Electronic Arts, assicurati di leggere la loro Politica sulla privacy e i termini e le condizioni d'utilizzo. Non fornire informazioni personali a Electronic Arts, se non dopo aver accettato le loro condizioni d'utilizzo e i termini della loro Politica sulla privacy.


SERVIZIO ONLINE DI EA PER IL SISTEMA DIGITALE DI INTRATTENIMENTO PlayStation®3
I Termini d'uso del PlayStation®Network ("PSN") continuano ad applicarsi nella loro interezza e regolano la tua condotta durante l'accesso a EA Online tramite il PlayStation®Network. Nel caso in cui i Termini d'uso di EA Online entrino in conflitto con i Termini d'uso del PSN e con l'Accordo con l'utente, avranno la precedenza questi ultimi due.
ACQUISTI EFFETTUATI SUL PlayStation®Store IN EUROPA:
Qualsiasi contenuto acquistato in uno store all'interno di un gioco verrà acquistato dal PlayStation Network Europe Limited ("PSNE") e sarà soggetto ai Termini d'uso e all'Accordo con l'utente del PSNE, consultabili sul PlayStation®Store. Controlla i diritti sull'utilizzo per ciascun acquisto, dato che potrebbero cambiare da articolo ad articolo. Salvo diversa indicazione, i contenuti disponibili in qualunque store all'interno di un gioco sono adatti alla stessa fascia d'età del gioco in questione.
ACQUISTI EFFETTUATI SUL PlayStation®Store NEGLI STATI UNITI E IN CANADA:
L'acquisto e l'uso degli articoli sono soggetti ai Termini d'uso e all'Accordo con l'utente del PlayStation®Network. Questo servizio online ti è stato subautorizzato da Sony Computer Entertainment America.
PRODOTTI ADOBE®
Adobe® Flash® Player. Copyright © 1996 - 2009. Adobe Systems Incorporated. Tutti i diritti riservati. Brevetti in attesa di approvazione negli Stati Uniti e negli altri paesi. Adobe e Flash sono marchi o marchi registrati negli Stati Uniti e/o negli altri paesi.
Adobe® Shockwave® Player. Copyright © 1996 - 2009. Adobe Systems Incorporated. Tutti i diritti riservati. Adobe e Shockwave sono marchi o marchi registrati negli Stati Uniti e/o negli altri paesi.
Adobe® AIR™. Copyright © 2007 – 2009. Adobe Systems Incorporated. Tutti i diritti riservati. Adobe e Adobe AIR sono marchi o marchi registrati negli Stati Uniti e/o negli altri paesi.



Ver. 20426_18
